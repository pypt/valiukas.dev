---
title: "Startupų BINGO!"
layout: post
category: lt
lang: lt
---

Ar tu esi kompiuterastas, turi visai normalų darbą už tikrus pinigus, rūkai rudą kentą ir valgai briusliake nes tau px, o bet tačiau, kas mėnesį per LinkedIną tau parašo vis po naują bachurėlių duetą, kurie nori daryt startupą ir kad tu viską suprogramuotum, o jie pasiimtų šaibas? Have no fear, šis STARTUPŲŲŲŲŲ BINGOOOOO bus tau kelrodė supernova, šaltos kondiškės pliūpsnis, ryškus LEDas tunelio gale. Atsinešk į susitikimą, užbrauk tiesiai, statmenai arba įkypai nors vieną liniją ir rėk kiek gali “Bingooo!” – dabar tu jau milijardierius įmonėj, kurioj pasisekimo galimybė skaičiuojama promilėmis, ir su kolegom, kuriems vienodos kojinės yra nereikšmingas niuansas; tada sakyk “sori, vyrai, turiu skubią Facebooko notifikaciją” ir eik atšvęsti!

![](images/2013-01-25-startupu-bingo/startupu-bingo.jpg)
